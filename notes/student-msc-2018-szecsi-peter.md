Biztonságos autóipari átjáró fejlesztése
========================================

Az elmúlt évtizedekben az autóipari kommunikációs protokollok
kialakításánál, megtervezésénél még nem tartották kellőképpen szem előtt
a kibervédelmi szempontból biztonságos kommunikáció megvalósítását.
Ennek következtében az elmúlt időszakban egyre több olyan esemény kap
nyilvánosságot, hogy valamelyik gépjárműgyártó egyik modelljében a
kommunikációs rendszer sérülékenységét kihasználták és ennek
következtében egyes vezérlőegységek, vagy rosszabb esetben akár a teljes
jármű felett a támadók át tudták venni az irányítást, amely nem
megengedhető.

Mivel a biztonságos kommunikáció kiterjesztése a teljes
járműkommunikációs hálózatra sok okból nem megoldható, azért a
járműiparban a nyilvános kommunikációs rendszer (pl. 3G/4G/5G, Bluetooth
vagy WiFI kommunikáció) és a belső biztonságkritikus rendszerrészeket
szétválasztását tervezik, amelyek összekapcsolását biztonságos autóipari
átjárókkal kívánják megvalósítani.

A hallgató feladata egy biztonságos autóipari átjáró tervezése az alábbi
szempontoknak megfelelően:

- Térképezze fel milyen security szabványok léteznek beágyazott
  eszközökre (különös tekintettel autóipari beágyazott eszközökre) és
  ismerje meg ezeket a szabványokat.
- Vizsgálja meg, hogy a biztonságos kommunikációra milyen
  használati-esetekben lehet szükség (pl. Over the Air SW frissítés), és
  azok milyen biztonsági kérdéseket vetnek fel.
- Vizsgálja meg a piacon elérhető autóipari hardver architektúrákat, és
  azt, hogy felhasználásukkal a megismert szabványoknak milyen mértékben
  lehet megfelelni.
- Válasszon egy megfelelő architektúrát és készítsen el rá egy olyan
  prototípus rendszert, amely a szükséges security szabványoknak
  megfelelhet.
- A munkája során törekedjen open-source megoldások alkalmazására.
- Demonstrálja a rendszer működését egy példaalkalmazásban.

> \[link\[(https://diplomaterv.vik.bme.hu/hu/Theses/Biztonsagos-autoipari-atjaro-fejlesztese)
