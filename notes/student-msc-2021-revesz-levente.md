tags: #student

Neurális hálók futtatásának hardveres gyorsítása beágyazott környezetben
========================================================================

A gépi tanulás és ezen belül a neurális hálók ma már ipari rendszerekben
is széleskörűen alkalmazott technológiák. A számítási architektúrák
fejlődésével és az egyre inkább elterjedő dedikált processzorok
segítségével pedig lehetőség van arra, hogy neurális hálózatokat
beágyazott rendszerekben közvetlenül az adat keletkezése mellett
futtassunk. Az ilyen rendszerek leggyakrabban minőségbiztosítási,
rendszerfelügyeleti és prediktív elemző feladatokat látnak el ipari
alkalmazásokban. Az ismertebb kép- és hang feldolgozás mellett pedig
akár rezgés, sebesség vagy hőmérséklet adatokat is vizsgálhatnak. Az
evopro Innovation kutatási területei közül a vasúti diagnosztikai és
általánosan az ipari rezgésdiagnosztikai alkalmazásokban is
előfordulhat, hogy nincs lehetőség a szenzorok által összegyűjtött
összes adat továbbítására, így felmerül a gépi tanulás alkalmazása
beágyazott környezetben. A hallgató feladata, hogy bemutassa azokat a
hardver és szoftvertechnológiai megoldásokat, amelyekkel a neurális
hálózatok futtatása optimalizálható beágyazott rendszerekben, illetve
hogy megvizsgálja ezek néhány gyakorlati alkalmazását.

A hallgató feladatának a következőkre kell kiterjednie:

- Mutassa be a beágyazott rendszerekben leggyakrabban alkalmazott
  neurális háló típusokat és ezek optimalizási lehetőségeit
- Ismertesse a neurális hálók futtatására használt hardver és szoftver
  megoldásokat és értékelje ki ezeket teljesítmény, költség és
  fogyasztás szempontjából
- Készítsen alkalmazást NXP i.MX 8M Plus alapú fejlesztőkártyára és a
  benne található integrált neurális processzorra
- Demonstrálja a hardver képességeit kép illetve idősor alapú adatokat
  feldolgozó alkalmazásokkal
- Végezzen teljesítmény méréseket az alkalmazásokról, hasonlítsa össze a
  különbőző futási környezetekben kapott eredményeket és tegyen
  javaslatot a további optimalizási lehetőségekre
