Szempontok a szakdolgozat-bírálat elkészítéséhez
================================================

A szigorló BSc-s hallgató az általa készített tervvel tesz tanúságot
általános felkészültségéről, arról, hogy – általában egyszerűbb –
mérnöki feladat megoldására képes. A mérnöki gyakorlattal nem rendelkező
szigor- lótól azonban többnyire nem lehet elvárni, hogy feladatának
megoldásánál mindig a legjobb lehetőséget válassza, az elbírálásnál
tehát ne ez legyen a viszonyítási alap. Lényeges az, hogy meggyőződjünk,
a jelölt az adott – rendszerint zárt – témakört képes áttekinteni, a
feladatot logikus, tömör tárgyalással megoldani.

Arra kell választ kapni, hogy az elkészült terv a kitűzött feladatnak
mennyire felel meg, szakmailag helyes-e, és a megoldásban az egyetemi
tananyag jó elsajátításáról, a tanultak alkalmazni tudásáról milyen
bizonyságot tett a hallgató. Elvárjuk, hogy legyenek benne korábbi más
megoldásokról elemzések, kritikák, és a saját megoldást megfelelő
mérlegelés alapján válassza ki a tervező. Végül legyen meg az elkészült
terv rövid értékelése: mit gondol a terv befejezése után a szerző.

A jelölt feladatának megoldásához általában irodalmi adatokat is
felhasznál. Ezzel kapcsolatban ér- tékelni kell, hogy a tervből milyen
mélységű irodalomkutatás tűnik ki, a jelölt mennyire ismeri a témakörébe
vágó irodalmat (szakkönyveket és folyóiratokat, ill. a magyar és idegen
nyelvű irodalmat). Értékelni kell, hogy az irodalmi adatokat mennyire
dolgozta fel tudatosan, milyen mértékben kerülte el a meggondolás
nélküli „ollózást”.

A szakdolgozatban a bíráló nyilván szép számmal talál hibákat. Ezek
részletes és tételes felsorolá- sa általában nem szükséges. Célszerű
viszont kiemelni a jellegzetes hibákat. Ezekkel kapcsolatban a bíráló
lehetőleg tegyen fel kérdéseket, melyekre a terv megvédése során a
hallgatónak válaszolnia kell.

Helyes, ha a bírálat rámutat a nagyobb hibák jellegére (elszámolások,
elvi hibák, gyakorlatlanság- ból származó téves értékelések stb.)

Kívánatos értékelni a dolgozat erényeit is (önálló konstrukciós
gondolatok, ügyesen alkalmazott számítástechnikai eljárások, logikus
áttekinthető témafeldolgozást, kiemelkedő irodalom-ismeret stb.). Vé-
gül, a bírálat térjen ki a formai szempontokra is (áttekinthetőség,
megfelelő adatmegadás, számozások, stb).

Az értékelésnél figyelembe kell venni, hogy a szakdolgozat a hét féléves
BSc tanulmányok lezárá- saként, és nem az eddig szokásos 5 éves képzés
végén készül. Ezért a megoldandó feladat komplexitása, a megoldás
elméleti megalapozottsága, a dolgozat kidolgozottsága, a hallgató
irodalmi ismeretei és a dol- gozat terjedelme általában nem érik el a
diplomaterveknél megszokott mértéket. A dolgozatnak azt azonban
igazolnia kell, hogy a hallgató a tanultakat önállóan képes alkalmazni,
és egyszerűbb mérnöki feladatok megoldására képes.

A bírálat szokásos terjedelme 1½-2 (nem túl sűrűn teleírt) oldal. A
bírálatból derüljön ki az, hogy a bíráló a szakdolgozatot megismerte,
áttekintette és értékelte.

A bírálatot 1 aláírt példányban kérjük a tanszékre eljuttatni. A
szakdolgozatra javasolt érdemjegyet zárt borítékban kérjük a bírálathoz
mellékelni.

Kívánatos, ha a védésen a bíráló személyesen is részt tud venni, ezért a
bírálót ezúton is meghív- juk a szakdolgozat védésére.

> https://www.mit.bme.hu/system/files/oktatas/7906/biralati_szempontok_bsc.pdf
